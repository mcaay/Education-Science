- `date created:` 2024-05-30 12:25
- `date modified:` `=dateformat(this.file.mtime, "yyyy-MM-dd HH:mm")`
- `tags:` #Claim 
- `parents:` [[Claims (to verify)]]

***

> [!question] Guess
> U uczniów można wyróżnić 5 poziomów kompetencji wymienionych poniżej oraz różniących się trybem pracy mózgu zgodnie z tabelką poniżej. Każdy poziom kompetencji może mieć inny zestaw ćwiczeń i sposobów nauczania, który będzie najskuteczniejszy w celu osiągnięcia następnego poziomu umiejętności.

- Poziom 1 - nowicjusz
- Poziom 2 - <span style="color: #9D5;"><b>kompetentny</b></span>
- Poziom 3 - <span style="color: #CC2;"><b>biegły</b></span>
- Poziom 4 - <span style="color: #F84;"><b>ekspert</b></span>
- Poziom 5 - <span style="color: #F33;"><b>mistrz</b></span>

| **Poziom**                                           | <span style="color: #9D5;">Pamięć</span>     | <span style="color: #CC2;">Rozpoznawanie</span> | <span style="color: #F84;">Decydowanie</span> | <span style="color: #F33;">Świadomość</span>   |
| ---------------------------------------------------- | -------------------------------------------- | ----------------------------------------------- | --------------------------------------------- | ---------------------------------------------- |
| **Nowicjusz**                                        | niesytuacyjna                                | fragmentaryczne                                 | analityczne                                   | monitoruje                                     |
| <span style="color: #9D5;"><b>Kompetentny</b></span> | <span style="color: #9D5;">sytuacyjna</span> | fragmentaryczne                                 | analityczne                                   | monitoruje                                     |
| <span style="color: #CC2;"><b>Biegły</b></span>      | sytuacyjna                                   | <span style="color: #CC2;">całościowe</span>    | analityczne                                   | monitoruje                                     |
| <span style="color: #F84;"><b>Ekspert</b></span>     | sytuacyjna                                   | całościowe                                      | <span style="color: #F84;">intuicyjne</span>  | monitoruje                                     |
| <span style="color: #F33;"><b>Mistrz</b></span>      | sytuacyjna                                   | całościowe                                      | intuicyjne                                    | <span style="color: #F33;">niepotrzebna</span> |

***

# Informacje o modelu kompetencji

Stworzyli go bracia:
- Stuart E. Dreyfus - matematyk (PhD) i programista
- Hubert L. Dreyfus - filozof (PhD)

Rok 1980

Model stworzony na podstawie badań nauki:
- języków obcych
- gry w szachy
- latania samolotami

***

# Poziom 1 - nowicjusz

Zna zasady bez kontekstu, np.:
- nowicjusz uczący się języka obcego wie jak wymawiać litery, głoski i słowa, ale nie zna znaczenia tego co mówi
- nowicjusz uczący się szachów wie jak poruszają się i działają figury oraz umie policzyć wynik meczu poprzez podliczenie wartości figur na szachownicy
- nowicjusz uczący się pilotowania samolotem wie od czego są przyciski i gałki w kokpicie oraz kiedy ich użyć bazując na odczytach z instrumentów, np. ster w dół, aby wyrównać lot kiedy licznik wysokości maleje

Nowicjusz zatem to osoba, która zna już podstawy.

***

# Poziom 2 - kompetentny

Ma już doświadczenie w kontekście, np.:
- kompetentny uczeń języka obcego postrzega znaczenie słyszanych słów i fraz
- kompetentny szachista rozumie aspekty takie jak “słabość po stronie króla” czy “niezbalansowana struktura pionków” i wie jakie ruchy musi wykonać, żeby taką sytuację naprawić
- kompetentny pilot rozumie aspekty takie jak “niebezpieczny kąt dryfu” i wie jakie działania musi wykonać, żeby wyprowadzić samolot z takiej sytuacji

Doświadczenie nabyte w prawdziwych sytuacjach funkcjonuje u ludzi znacznie lepiej, niż zasady poznane bez kontekstu. Nie ma dowodu, że musi tak być, ale w praktyce tak to działa.

***

# Poziom 3 - biegły

Ma znacznie większe doświadczenie w kontekście, dzięki któremu wie które aspekty są istotne, a które nie mają znaczenia w danej sytuacji do osiągnięcia daleko idącego celu, np.:
- biegły uczeń języka obcego jest w stanie połączyć frazy w pełne zdania i opisywać całe sytuacje, domagać się czegoś, zamawiać coś, używać języka w praktyce do skutecznej komunikacji
- biegły szachista widzi wzorce typu “niezbalansowana struktura pionków”, ale zależnie od jego strategicznego celu uznaje to za nieistotne lub absolutnie krytyczne, gdzie strategicznym celem może być “atak”, albo “wypracowanie przewagi pozycyjnej na końcowy etap gry”. Znając swój cel końcowy, ma w głowie zasady/maksymy, które pomagają mu zdecydować które aspekty są ważne w danym położeniu. 
- biegły pilot, chcący na przykład bezpiecznie wylądować, widzi swoją pozycję i kąt dryfu jako krytyczne aspekty, a teren za pasem lądowania jako nieistotny. Zależnie od warunków pogodowych odpowiednio koryguje swoje działania, aby zminimalizować odchyłki od właściwego toru lotu, a jeśli odchyłki robią się zbyt duże decyduje się zrobić np. dodatkowe koło, gdzie teren za pasem lądowania (np. góry) staje się dla niego aspektem krytycznie ważnym. 

***

# Poziom 4 - ekspert

Ma doświadczenie tak ogromne, że nie potrzebuje już żadnych analitycznych reguł, zasad ani maksym, które pomagałyby mu podejmować odpowiednie działania i decyzje. Teraz intuicyjnie w każdej sytuacji wie co powinien zrobić, np.:
- ekspert uczący się języka obcego zauważa, że rozumie język bez świadomego analizowania go i mówi w języku automatycznie - właściwe słowa po prostu wychodzą z jego ust
- ekspertowi szachiście, widzącemu ułożenie na szachownicy, właściwy ruch po prostu objawia się, ukazuje mu się w głowie
- ekspert pilot podejmuje intuicyjnie właściwe działania zależnie od sytuacji, przez co wydaje mu się wręcz, że to on lata. Gdy czasami zda sobie sprawę, że steruje skomplikowaną maszyną, jego umiejętności natychmiast się pogarszają do momentu aż jego działania znów staną się automatyczne.

***

# Poziom 5 - mistrz

Regularnie wpada w stan flow, w którym skuteczność jego działań przewyższa i tak już bardzo skuteczne działania eksperta. W takim stanie mistrz nie kontroluje świadomie swoich działań, a raczej ma wrażenie, że działania wykonują się same.

***

# Implikacje

Implikacje zaakceptowania powyższego modelu są ogromne. Nauczyciel lub twórca materiałów dydaktycznych powinien w każdym momencie być świadomy poziomu uczniów, aby tak dobierać ćwiczenia i sposoby nauczania, żeby jak najskuteczniej pomóc im osiągnąć następny poziom umiejętności. Jednocześnie powinien zaniechać wszelkich działań, które nie byłyby optymalne do osiągnięcia tego następnego poziomu.

***

# Moja opinia

Moja opinia po przeczytaniu artykułów braci Dreyfus i ich krytyków - teoria braci Dreyfus nie jest kompletna, ale można ją wykorzystywać w praktyce. Gdy ktoś jest mistrzem to zazwyczaj decyduje intuicyjnie, ale gdy pojawi się nadzwyczajna sytuacja to często mistrz musi pomóc sobie analitycznie. Na przykładzie gier w szachy można powiedzieć, że w przypadku normalnych gier, gdzie dwaj mistrzowie wykonują mocne, aczkolwiek standardowe ruchy, mogą oni grać w pełni intuicyjnie lub prawie w pełni intuicyjnie. W przypadku nienormalnych gier, np. gier Bobbiego Fischera, w których zaczynał partię robiąc kółko królem wokół swoich pionków, mamy już inną sytuację. Kółko królem jest całkowicie bezsensowne z punktu widzenia efektywności ruchów, jednak Bobby niszczył w ten sposób najlepszych arcymistrzów. Jego strategia polegała na tym, że wyprowadzał rozgrywkę na niestandardowe tory, po czym wygrywał swoim geniuszem i improwizacją. 

Ciężko jest zatem stwierdzić, że ktoś jest np. biegły w danej dziedzinie korzystając z definicji braci Dreyfus. Jest on być może biegły w większości aspektów danej dziedziny, ale nie we wszystkich. 

Gdy uczymy danego tematu, dotyczy on zazwyczaj jednego lub kilku aspektów danej dziedziny, a nie wszystkich aspektów z danej dziedziny. Wobec tego możemy wykorzystać poziomy kompetencji w odniesieniu do tych aspektów.
