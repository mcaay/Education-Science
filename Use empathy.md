- `date created:` 2024-05-30 13:09
- `date modified:` `=dateformat(this.file.mtime, "yyyy-MM-dd HH:mm")`
- `tags:` #Practical-Application 
- `parents:` [[Unconnected practical applications]]

***

>[!note]
>*Poniższą notatkę napisałem na podstawie podcastu Lexa Fridmana z gościem Chris Voss, który jest słynnym negocjatorem FBI.*

Słowo <span style="color: #F84;"><b>empatia</b></span> oryginalnie odnosi się do zrozumienia drugiej osoby. Okazanie empatii drugiej osobie nie oznacza, że okazaliśmy jej jakąkolwiek przychylność czy przyjazność.

Samo okazanie zrozumienia punktu widzenia drugiej osoby, skąd się biorą jej działania, osiąga ogromny efekt, nawet jeśli nie okażemy żadnej przychylności ani przyjazności.

Przykład Chrisa - w negocjacjach z terrorystami talibańskimi (chyba) zaczął rozmowę jakoś następująco:

> *Wierzycie, że od dwustu lat władza rządu USA jest sukcesywnie przekazywana i utrzymywana w taki sposób, żeby była wrogo nastawiona do Talibów.*

Na co oni odpowiedzieli, że dokładnie tak. I konwersacja zaczyna lecieć od wspólnego punktu zrozumienia.

Nigdy nie powiedział, że się z nimi zgadza, że im współczuje ani nic takiego. A mimo to otworzyli się na niego.

Ogólna formuła, o której wspomniał to właśnie powiedzieć drugiej stronie *"Wierzycie, że X i Y"*. Po czym poczekać i dać im się wypowiedzieć na ten temat. Lepiej jest być szczerym niż udawać, że jest się po ich stronie.

Inna potężna metoda przebiega mniej więcej następująco:

> *Teraz jesteśmy po przeciwnych stronach, ale nie musi zawsze tak być. Istnieje taka wersja przyszłości, powiedzmy patrząc 10 lat w przód, gdzie i ja i Ty jesteśmy szczęśliwi i mamy dobre życie. Spróbujmy sobie wyobrazić tą przyszłość i prześledźmy drogę wstecz, żeby zobaczyć jakie działania wykonane teraz mogą nas tam doprowadzić.*

